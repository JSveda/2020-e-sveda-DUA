<!DOCTYPE html>
<html lang="cz">
<head>
    <meta charset="UTF-8">
    <link rel="stylesheet" href="../css/HTMLStylesheets.css">
</head>
<body>
<div>
    <h1>ZPRACOVÁNÍ DAT V POLI</h1>
</div>
<div id="mainParagraph">
    <p>
        V této kapitole se podíváme na základní techniky při práci s daty, které program dostane v poli.
    </p>

    <hr>
    <h2><b>ROZDĚLENÍ ALGORITMŮ</b></h2>
    <p>
        Dříve, než se pustíme do tvoření algoritmů, je nutné si uvědomit, jakým způsobem tyto algoritmy vlastně
        rozdělujeme z hlediska paměťových nároků.
    </p>
    <p>
        Algoritmy můžeme rozdělit do dvou základních kategorií na:
    </p>
    <ol>
        <li>
            ON SITE ALGORITMY
        </li>
        <br>
        <li>
            ALGORITMY, KTERÉ NEPRACUJÍ ON SITE
        </li>
    </ol>
    <p>
        <b>On site algoritmy</b> zpracovávají data v poli bez využití dalších polí/seznamů, do kterých mezivýpočty
        ukládají.
    </p>
    <p>
        <b>Algoritmy nepracující on site</b> využívají k práci s daty další datové struktury. Jsou zcela jistě
        náročnější na paměť, za to však na úkor paměti ušetří leckdy spousty výpočtů navíc.
    </p>

    <hr>
    <h2><b>CYKLICKÝ POSUN PRVKŮ</b></h2>
    <p>
        Tento algoritmus v hlavičce metody dostává pole, ve kterém chceme prvky posunout. Pro prvotní pochopení budeme
        předpokládat, že máme posunout prvky o jednu pozici dopředu. Poslední prvek se logicky přesune na začátek pole.
        V této verzi bude mít algoritmus asymptotickou časovou složitost <b>O(n)</b>. Algoritmus vyjme poslední prvek
        pole a následně jedním cyklem projde od druhého posledního prvku pole a nastaví jeho hodnotu na prvek pole za
        sebou. Nakonec na začátku vyjmutý prvek vloží na první pozici pole.
    </p>
    <img src="../../../../../img/posunJednouDopredu.png"
         alt="Posun o 1 dopredu" width="auto" height="400"/>
    <p>
        Pokud bychom chtěli vytvořit obecnější algoritmus, který by dokázal posunout prvek o libovolný počet kroků
        dopředu, je důležité si uvědomit změnu časové složitosti. Dala by se vytvořit metoda, jež posun o 1 provede
        tolikrát, kolikrát uživatel zadá v parametru typu int. Pak by algoritmus mohl mít asymptotickou časovou
        složitost <b>O(n<sup>2</sup>), O(n<sup>3</sup>), O(n<sup>4</sup>), ...</b>. Záleželo by na počtu kroků, které
        algoritmus provede dle vstupu uživatele. Mohlo by se totiž stát, že uživatel zadá číslo větší, než je počet
        prvků v poli. Proto je potřeba toto ošetřit a zkrátit tak maximální časovou složitost jen na <b>O(n<sup>2</sup>)</b>.
        Lze to zajistit tím, že provedeme modulo operaci počtu kroků od uživatele délkou vstupního pole. Pak by
        algoritmus mohl vypadat takto:
    </p>
    <img src="../../../../../img/posunDopredu.png"
         alt="Posun libovolně dopředu" width="auto" height="400"/>
    <p>
        Všimněme si, že je algoritmus v paměti stále využívá stejné místo v paměti pro práci s polem, ale neklonuje ho
        pro každé volání metody.
    </p>
    <p>
        Pokud bychom chtěli vytvořit algoritmus, který bude posouvat prvky dozadu, bude fungovat velice podobně. Ze
        začátku však vyjme první prvek a pole bude procházet zepředu od druhého prvku a prvky bude dávat na index za
        sebou. Na konci před vrácením pole vyjmutý prvek umístí na poslední pozici pole.
    </p>

    <hr>
    <h2><b>TŘÍZENÍ HODNOT V POLI DO KATEGORIÍ</b></h2>
    <p>
        Představme si, že jsme dostali pole a máme roztřídit hodnoty z leva na lichá a sudá čísla. K takovému úkolu lze
        použít takzvanou metodu dvou ukazovátek. Jeden cyklus (první ukazovátko) prochází pole zleva a kontroluje, zda
        jsou čísla lichá. To rozhodne na základě výpočtu <i>(arr[i] % 2 != 0)</i>. Pokud tato podmínka platí, apk je
        číslo liché. Když narazí na liché číslo, počká na druhé ukazovátko. Druhý cyklus (druhé ukazovátko) prochází
        pole od zprava a kontroluje, zda jsou čísla sudá <i>(arr[j] % 2 == 0)</i>. Pokud podmínka neplatí, pak počká na
        první ukazovátko.
    </p>
    <p>
        Když na sebe obě ukazovátka čekají, vymění si hodnoty na svých indexech a pokračují dál ve svých kontrolách.
        Pokračují do doby, dokud nekontrolují číslo na stejném indexu v poli. Tzn. dokud se obě ukazovátka nepotkají.
        Algoritmus má časovou složitost <b>O(n)</b>.
    </p>
    <p>
        Pokud máme setřídit tímto způsobem více kategorií, pak roztřídím roztřídíme nejdříve kategorii, jež má být
        nejvíce vlevo se zbytkem vpravo. Následně třídíme již setřízenou kategorii a novou s ostatními vpravo.
    </p>

    <hr>
    <h2><b>POČET RŮZNÝCH HODNOT V POLI</b></h2>
    <p>
        Pokud máme zjistit počet různých hodnot v poli, můžeme k tomuto úkolu přistoupit třemi základními způsoby.
    </p>
    <ol>
        <li>
            Můžeme procházet pole a stejné hodnoty vyškrtat (nastavit na null v případě objektů nebo s čísly na hodnotu,
            která se v poli nemůže vyskytnout). Poté procházím pole znovu a pokračuji s první nalezenou hodnotou stejně.
            Tímto postupen dosáhneme nejhůře asymptotické časové složitosti <b>O(n<sup>2</sup>)</b>.
        </li>
        <br>
        <li>
            Druhý způsob je procházení pole, kdy najdeme minimum. Při dalším opakování tohoto postupu hledáme nové
            minimum. Mezi opakováními zvedáme počítadlo o 1. Na konci programu odpovídá hodnota počítadla počtu různých
            hodnot. Tento způsob nám práci nijak neušetřil a je stejná jako předtím tzn. <b>O(n<sup>2</sup>)</b>
        </li>
        <br>
        <li>
            Třetí způsob již konečně ušetří část práce, dokáže totiž požadovanou hodnotu najít v čase <b>O(n * log
            n)</b>. Vstupní pole nejdříve seřadíme dle velikosti, poté ho projdeme jedním cyklem a pokaždé, když
            najdeme novou hodnotu, zvýšíme počítadlo o 1. Stejně jako v předchozím způsobu, i zde hodnata počítadla
            odpovídá počtu různých hodnot v poli.
        </li>
    </ol>
</div>
</body>
</html>